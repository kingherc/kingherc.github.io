---
id: 7
title: Αγαπημένα Animes
date: 2007-09-12T22:59:13+02:00
permalink: /archives/7
categories:
  - Entertainment
---
Τα animes μέχρι πρόπερσυ δεν τα ήξερα. Προφανώς και τα είχα ακούσει, είχα δει εικόνες αλλά δεν είχα ακόμα παρακολουθήσει ολόκληρα επεισόδια. Πέρσυ έκατσα και βρήκα μερικά και άρχισα να παρακολουθώ, να δω και εγώ τι παιζόταν και ήταν τόσοι πολλοί κολλημένοι με αυτά! Πρέπει να πω πως τόση μεγάλη εντύπωση μου έκαναν μερικά, που παραδέχτηκα ότι ήταν κομμάτια τέχνης, με την έννοια της ομορφιάς αλλά και της παιδείας (ξέρετε, τη διάπλαση ήθους).

Μη σας ξεγελάει το "παιδικό" της όλης κατάστασης, δηλαδή το κινούμενο σχέδιο. Υπάρχουν animes που απευθύνονται καθαρά και μόνο σε ενήλικες, με πολύ ψαγμένα θέματα, πέραν της κλασσικής χολυγουντιανής συνταγής. Μετά από ένα επεισόδιο, μπορεί να κάτσεις 15 λεπτά να αναλογίζεσαι "τι είπε τώρα ο ποιητής!". Ορίστε λοιπόν μερικά animes που είδα (και όχι δεν έχω δει ακόμα το Naruto!) και που θα μου μείνουν στο μυαλό για πολύ ακόμα. Δεν θα γράψω πολύ ιστορία, δε θέλω να σας τη χαλάσω σε όποιους αποφασίσουν να τα δουν, απλά θα περιγράψω τα εντυπωσιακότερα σημεία.

  * <img src="/assets/posts/2007-09-12-favourite-animes/DeathNote.jpg" /><br />
    **<a href="http://en.wikipedia.org/wiki/Fullmetal_Alchemist">Full metal Alchemist (~ Hagaren)</a>.** Μέχρι τώρα το _καλύτερο_ μου anime, και το οποίο προτρέπω όλους να το δουν. Τα συνδυάζει όλα, πραγματικά όλα. Ίσως σε μια πιο παιδική μορφή, προσπαθεί να περάσει μηνύματα με ώριμο τρόπο σκέψης. Νοήματα όπως τι είναι ο άνθρωπος, η ψυχή, τα υλικά, οι φίλοι, ο θάνατος, η αγάπη κ.α. Έχει πραγματικά πολύ ωραία γραφικά, απίστευτη μουσική (έχει τύχει να βάλω να ακούσω μόνο τις αρχές και τα τέλη των επισοδίων!), και original, ετερόκλυτους χαρακτήρες.  
    Η ιστορία της σειράς βασίζεται στην παρεξηγημένη "τέχνη/επιστήμη" της αλχημείας. Της αλχημείας όπως την προσεγγίζει ο Paolo Coehlio. Δηλαδή την κατανόση του κόσμου, των δυνάμεων της φύσης, ώστε να μπορέσεις να μετουσιώσεις ένα υλικό σε ένα άλλο υλικό. Και προφανώς περιλαμβάνει την αναζήτηση της φιλοσοφικής λίθου (ναι τελικά βρίσκεται, αλλά δε θα γράψω spoilers). Στη σειρά όμως η αλχημεία δεν περιορίζεται σε εργαστήρια, αλλά μπορεί να χρησιμοποιηθεί από τον αλχημιστή για άμεση μετουσίωση, ακόμη και με τα χέρια του. Αυτό πρακτικά σημαίνει μπόλικη δράση στη σειρά όπως καταλαβαίνετε [;)].  
    Οι πρωταγωνιστές της σειράς είναι δύο αδέλφια, ο Edward και Alphonse Elric. Η ιστορία ξεκινά με βάση τα παιδικά τους χρόνια, που έχασαν την μητέρα και τον πατέρα τους. Στη διάρκεια της σειράς παρακολουθούμε όλη την πορεία ανάπτυξης χαρακτήρων τους, τις διαφορετικές στάσεις τους, και την ωρίμανση τους. Σημαντικό μέρος της ιστορίας παίζει η ένταξη του Ed στην στρατιωτική ακαδημία Αλχημιστών στη χώρα του, όπου θα αντιμετωπίσει τα διάφορα ρουσφέτια και ηθικά διλήματα. Προφανώς στη σειρά δε λείπει ο αδιόρατος τελικός εχθρός.  
    Χαρακτηριστική φράση: "One is All, All is One".
  * <img src="/assets/posts/2007-09-12-favourite-animes/NGE.jpg" /><br />
    **<a href="http://en.wikipedia.org/wiki/Neon_Genesis_Evangelion_%28TV%29">Neon Genesis Evangelion</a>.** Ένα ακόμη αριστούργημα με τρομερή απείχηση. Το anime αυτό σίγουρα θα σας βάλει να σκεφτείτε σκληρά, δεν θα σας πει την ιστορία ξεκάθαρα (αυτός ήταν κι ο αρχικός σκοπός του δημιουργού της), αλλά θα πρέπει να βρείτε μόνοι σας τους συνδετικούς κρίκους. Μη φανταστείτε ότι είναι αφηρημένη τέχνη, απλά τα νοήματα που κρύβονται και συμβολίζονται έχουν διάφορες ερμηνείες. Τόσο πολύ, που βγήκε επεξηγηματική anime ταινία ως συνέχεια της σειράς!  
    Το anime έχει προφανώς την γνωστή επετυχημένη (αλλά με τρόπο διόλου κιτς) συνταγή: Μάχες, μάχες, κορίτσια, μάχες, κάποια σατανική μορφή, μάχες, ιστορίες που αποκαλύπτονται κτλ. Οι μάχες μπορεί να σας θυμίσουν εποχή transformers, γιατί πρωταγωνιστές είναι τεράστιες μηχανές/πλάσματα που αποκαλούνται Άγγελοι. Δε λείπουν και οι αστείες σκηνές.  
    Το χαρακτηριστικότερο σημείο της σειράς είναι οι χαρακτήρες τους. Καθένας τους παλεύει με τους εσωτερικούς του "δαίμονες", τα τραύματα του, και τις πολύπλοκες διαπροσωπικές σχέσεις που αναπτύσσονται μεταξύ τους. Και όλα αυτά πάνω σε ένα ψυχολογικό και φιλοσοφικό υπόβαθρο.
  * <img src="/assets/posts/2007-09-12-favourite-animes/DeathNote.jpg" /><br />
    **<a href="http://en.wikipedia.org/wiki/Death_Note">Death Note</a>.** Ένα από τα trendy και σύγχρονα animes που πρόσφατα έκλεισε το κύκλο του. Όσο απίθανο κι αν φαίνεται το storyline, επικεντρώνεται γύρω από έναν φοιτητή-θαύμα (με τρομερές διανοητικές ικανότητες), το οποίο προσδοκεί να αλλάξει τον κόσμο (ή να τον βελτιώσει), σκοτώνοντας τους εγκληματίες και τους "κακούς" με τη βοήθεια ενός τετραδίου στο οποίο γράφεις το όνομα του ανθρώπου που θες να σκοτώσεις και με ποιόν τρόπο. Το τετράδιο αυτό προέρχεται από τον κόσμο των Θεών του Θανάτου και τυχαία πέφτει στα χέρια του.  
    Κύριο χαρακτηριστικό της σειράς είναι η θεωρία παιχνιδιών που υπεισέρχεται. Κάθε κίνηση και γεγονός (τυχαίο ή σχεδιασμένο), θα πρέπει να το αναλύσει ο πρωταγωνιστής της σειράς για να καταστρώσει το σχέδιο με το οποίο θα πετύχει τον σκοπό του (να γίνει θεός του καινούργιου του αγγελικού κόσμου). Πρέπει να αποφύγει την αποκάλυψη της πραγματικής του ταυτότητας και να πείσει τον αντίμαχο του, τον "L" (ο οποίος έχει αντίστοιχες διανοητικές ικανότητες) ότι δεν είναι αυτός ο κατά συρροήν δολοφόνος εγκληματίων.  
    Όμορφος σχεδιασμός, έξυπνη πλοκή (που μερικές φορές ξεφεύγει), τα γνωστά ηθικά διλήματα, καλό soundtrack (κυρίως η μουσική των πρώτων επεισοδίων).  
    * Trivia: Παιδιά στην Κίνα που παρακολουθούσαν τη σειρά, έφτιαξαν το δικό τους deathnote, και πείραζαν συμμαθητές τους με το να γράφουν τα ονόματα τους στο τετράδιο! Άρχισε κύμα αντιδράσεων ως προς την ποιότητα και το ήθος της σειράς.

Περιμένω comments. Επίσης συστάσεις σε animes που αξίζει να δω!