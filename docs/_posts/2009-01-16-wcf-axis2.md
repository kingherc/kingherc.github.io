---
id: 13
title: WCF - Axis2 παρουσιάση στη ΣΗΜΜΥ του ΕΜΠ
date: 2009-01-16T16:10:38+01:00
permalink: /archives/13
categories:
  - Technology
  - Web
---
Σήμερα παρουσιάσαμε το Windows Communication Foundation και το axis2 στο μάθημα "Δικτυακός Προγραμματισμός" (το οποίο και παρακολουθώ 🙂 του 8ου εξαμήνου των ηλεκτρολόγων του ΕΜΠ, όπου μας είχε καλέσει ο υπέυθυνος του μαθήματος Ανδρέας.

Συνοπτικά, η παρουσίαση έγινε ως εξής: Ο Ανδρέας Μπότσικας έκανε μια 40-λεπτή εισαγωγική παρουσίαση, εξηγόντας τα διάφορα μέρη που απαρτίζουν τα web services. Παρουσίασε επίσης το .ΝΕΤ 3.0 και το WCF.

O Νίκος Πρίντεζης έκανε μετέπειτα ένα εισαγωγικό demo για την C#, περί το ένα τέταρτο, δείχνοντας ένα απλό console application.

Ο Μιχάλης Ζερβός έπειτα έδειξε πως μπορούμε να δημιουργήσουμε ένα web service με WCF, και πως μπορούμε να δημιουργήσουμε ένα client μιας απομακρυσμένης διαδικτυακής υπηρεσίας μέσω WCF. Περίπου 50 λεπτά.

Έπειτα έδειξα (Ηρακλής Ψαρουδάκης), μια 30-λεπτη εισαγωγή στο axis2, ένα αντίστοιχο framework για web services στη java. Αναπτύξαμε το ίδιο web service του Μιχάλη (το MathService), και δείξαμε ότι ένας WCF client το καταναλώνει άψογα. Επίσης δείξαμε έναν java client να καταναλώνει το MathService που φτιάχτηκε με WCF.

Τέλος, ο Νίκος Πρίντεζης έκανε ένα 10-λεπτο demo για την ανάπτυξη ενός silverlight που καταναλώνει μια web υπηρεσία.

Το μάθημα ήταν αρκετά ωραίο, με συμμετοχή αρκετών μαθητών που έδειξαν ενδιαφέρον. <a href="/assets/posts/2009-01-16-wcf-axis2/axis2.presentation.zip">Εδώ</a> επισυνάπτω τον κώδικα και το .pptx της δικής μου παρουσίασης περί το axis2. Θα βρείτε μέσα και το 3ο demo που δεν πρόλαβα να δείξω, όπου χρησιμοποιούμε το AXIOM του axis2 για πλήρη έλεγχο της XML που ανταλλάζετε μέσω των SOAP μηνυμάτων.

Σημείωση: Στις σημειώσεις του .pptx, θα βρείτε οδηγίες για την εγκατάσταση του axis2 και για το πως να φτιάξετε το project στο eclipse.
